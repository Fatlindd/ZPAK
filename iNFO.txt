Metodologjia Sainte Lague
-------------------------
Sainte-Laguë është një metodë matematikore që përdoret për të ndarë ulëset në asamble/parlament në mënyrë proporcionale, sipas votave që marrin subjektet politike.

Ajo është një sistem i listës proporcionale dhe është e njohur për faktin që është më e drejtë për partitë e vogla, sepse nuk i favorizon aq shumë partitë e mëdha sa metoda D’Hondt.

Procesi shkon me hapa të thjeshtë:
1. Çdo parti ka një numër votash (V).
2. Votat ndahen me numrat tek: 1, 3, 5, 7, 9… (formula është:
Q = V / 2s + 1
ku s është numri i ulëseve të fituara deri atëherë).

3. Këto kuota futen në një tabelë të përbashkët për të gjitha partitë.
4. Zgjidhen numrat më të mëdhenj një nga një, derisa të plotësohet numri i ulëseve që ka asambleja.
5. Ulëset shpërndahen sipas sa herë që një parti del me kuotë fituese në listën më të madhe.

Supozoni se kemi 10 ulëse për t’u ndarë dhe kanë garuar 3 parti:
Partia A = 10,000 vota
Partia B = 6,000 vota
Partia C = 4,500 vota

Hapi 1: Llogaritja e kuotave (ndarje me 1,3,5,7…)
Parti	   ÷1	  ÷3	  ÷5	  ÷7	  ÷9
A	    10000	3333	2000	1428	1111
B	    6000	2000	1200	857	    666
C	    4500	1500	900	    642	    500

Numri i kolonave (ndarjeve) në tabelë varet nga numri i ulëseve që duhet ndarë në atë asamble/parlament.

Hapi 2: Renditja e 10 numrave më të mëdhenj
10000 (A)
6000 (B)
4500 (C)
3333 (A)
2000 (A)
2000 (B)
1500 (C)
1428 (A)
1200 (B)
1111 (A)

Hapi 3: Ndarja e ulëseve
Partia A = 5 ulëse
Partia B = 3 ulëse
Partia C = 2 ulëse

Rezultati: Me Sainte-Laguë, edhe Partia C (më e vogël) ka arritur të marrë ulëse, ndërsa me D’Hondt zakonisht partitë e vogla marrin më pak.


Metodologjia D’Hondt:
--------------------
Metoda D’Hondt është një metodë matematikore për ndarjen proporcionale të ulëseve në parlament ose asamble, sipas numrit të votave që marrin partitë.

Është shumë e përdorur në Evropë (p.sh. Spanjë, Belgjikë, Portugali, etj.) dhe në Kosovë përdoret për Asamble Komunale.

Kjo metodë zakonisht favorizon pak partitë e mëdha, krahasuar me Sainte-Laguë.

Procesi është i ngjashëm me Sainte-Laguë, por ndryshon te ndarësit:
Merren votat e secilës parti (V).
Ndahen me numrat 1, 2, 3, 4, 5, … (të gjithë numrat natyrorë, jo vetëm tek).

Formula:
Q= s+1 / V
	​
ku s është numri i ulëseve që partia ka fituar deri atëherë.

Të gjitha kuotat futen në një tabelë të madhe.
Zgjidhen N kuotat më të mëdha (ku N është numri i ulëseve që ndahen).
Sa herë që një parti shfaqet në këto kuota, aq ulëse merr.

Supozojmë:
Kemi 10 ulëse për t’u ndarë.
Votat janë:
Partia A = 10,000
Partia B = 6,000
Partia C = 4,500

Hapi 1: Ndaj votat me 1, 2, 3, 4, …
Parti	   ÷1	  ÷2	  ÷3	  ÷4	  ÷5
A	    10000	5000	3333	2500	2000
B	    6000	3000	2000	1500	1200
C	    4500	2250	1500	1125	900

Metoda D’Hondt është një sistem i thjeshtë: voto → ndaje me 1,2,3… → rendit → merr N kuota më të mëdha.
Favorizon pak partitë e mëdha, sepse kuotat e tyre të para janë më të larta.